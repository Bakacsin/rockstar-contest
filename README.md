# rockstar-contest
a pályamunkák gyűjtőhelye

## verseny célja
Nehéz olyan fejlesztőknek szóló megmérettetést csinálni, ami ne zárná ki a más programozási nyelvet ismerőt táborát. De itt ez a nyelv, ami nem rég jött létre, így szinte mindenki tiszta lappal indulhat, egyenlő esélyekkel. Ráadásul jó móka is! :)

## ki pályázhat?
Bárki, akár több pályamunkával is. 

## mivel lehet pályázni?
Itt a nyelv specifikációja: https://github.com/dylanbeattie/rockstar. A feladat az, hogy készíts egy helyes, Rockstar nyelven írt programot, majd ezt mentsd el egy UTF-8 karakterkódolású, `.rock` kiterjesztésű fájlba. Mellékelhetsz hozzá egy README.md fájlt is, ha valamit még meg szeretnél osztani a világgal. Ezt az egy vagy két fájlt helyezd el egy olyan mappában, aminek a neve a program neve (dalcím) kisbetűkkel írva és a szóközök kötőjelekre cserélve ékezetek nélkül (például: a-dalom-cime). Majd hozz létre egy pull requestet.
FONTOS: ha nem publikus az e-mail címed a GitHub profilodon, akkor kérlek küldj egy e-mail az info@fejlesztolany.hu címre, melyben a GitHubos felhasználónevedet összekapcsolod az e-mail címeddel. Erre azért van szükség, hogy a nyertessel fel tudjam venni a kapcsolatot.

Csak a fentieknek mengfelelő PR-ek lesznek elfogadva, mint érvényes nevezés. 

## meddig lehet pályázni?
A verseny határideje 2019. január 31. 23:59. A pull requestek létrehozási dátuma számít. Ezen időpont után beküldött pályamunkák elutasításra kerülnek.

## hogyan lesz a győztes kiválasztva?
A határidő utáni napokban publikus szavazás kezdődik, mely egy héten keresztül fog zajlani, erről további részletek később.

## mi lesz a nyeremény?
Jelenleg még titok, de biztosíthatlak, hogy menő dolgokra lehet számítani! ;)

## még lenne kérdésem!
Bátran írj bármikor bármivel kapcsolatban az info@fejlesztolany.hu címre! :)
